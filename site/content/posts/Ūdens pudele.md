---
title: "Ūdens pudele"
date: 2021-07-08T22:34:25+03:00
draft: false
---

Ūdens pudeles izvēle nekad nav bijusi vienkārša. 
Man tas sākās ar visdažādāko pudeļu izmēģināšanu, tā teikt - nepamēģināsi, neuzzināsi. 
Pirms pāris gadiem izmantoju veikalā nopērkamās ūdens pudeles, mans favorīts bija Venden. 
Kaut kas tās pudeles formā likās ļoti pievilcīgs. 
Ar laiku sāka rasties domas, ka šāds process nav tas optimālākais, vairāku iemeslu dēļ. 
Pirmkārt - nedraudzīgi dabai.
Otrkārt - šīs pudeles bija ļoti grūti izmazgāt. 
Treškārt - varbūt kaut ko glītāku varētu iegādāties. 

Vairs neatceros no kurienes, bet atminos, ka man bija gaiši zila ūdens pudele ar atlokāmu salmiņu. 
Tā nebija pati lielākā pudele, bet salmiņš bija, nu, kā lai pasaka, pati labākā lieta pasaulē. 
Pudeli varēja pieliet pilnu, nolikt starp rokām, sēžot pie galda, un 10 minūšu laikā pudele būtu tukša. 
Par to pat nebija jādomā. 
Pēc kāda laika šo pudeli, vai nu pazaudēju, vai tā salūza, neatminos.

Turpmāk dzēru ūdeni no dažādām, mazākām pudelēm, bet šķidrumu uzņemt nekad nesanāca tik daudz, kā laikā kad bija pieejama pudele ar salmiņu. 
Bija melna, matēta, tāda ļoti moderna pudele, taču ar skrūvējamu korķi un tikai 500ml tilpumā. 
Pudele jau stilīga, bet arī no šīs pudeles šķidrums netika uzņemts pietiekami. 
Nākamā ideja bija nopirkt lielu, gym rat tipa pudeli, ko arī izdevās izdarīt par sakarīgu cenu - Dekatlonā. 
Problēma bija tāda, ka iedomas neatbilda realitātei - pudele bija liela, varēja iepildīt daudz ūdeni vienā "rāvienā", taču ērtības ziņā tas nebija ne tuvu salmiņam.

Pārtinot laiku uz priekšu - uz šodienu. 
Skatījos, meklēju dažādas pudeles, kas atbilstu manām vēlmēm, bet daudzām bija savas problēmas. 

Galu galā - nonācu pie ražotāja **Iron Flask**. 

Cena - demokrātiska. 

Salmiņš - iekļauts. 

Maksimālais tilpums - 64oz, kas mūsu platuma grādos nozīmē 1.89L.

Izolācija - ir. 

Materiāls - metāls. 

Vizuāli - stilīgas krāsas visām gaumēm.

Atsauksmes - amazon.com, 64 tūkstoši atsauksmju, zvaigznītes rāda 5 no 5 (manuprāt - retums).

Pasūtīju.
Tad nu redzēs kāda būs funkcionāli, bet idejiski - 35 eiro, ieskaitot piegādi no amazon.de, par 1.18L termiski izolētu pudeli ar vairākiem maināmiem korķiem ir gadsimta darījums. 
Cerams, ka šī pudele mani nepievils un es varēšu uzņemt tik daudz šķidrumu, cik man reāli ikdienā būtu nepieciešams.

[Amazon](https://www.amazon.de/-/en/Iron-Flask-Sports-Water-Bottle/dp/B07XCDFZ79/ref=mp_s_a_1_4?dchild=1&keywords=Iron%2Bflask&qid=1625769143&sr=8-4&th=1&psc=1)  

#šis-nav-atmaksāts-saturs